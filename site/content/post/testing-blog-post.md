---
title: Testing Blog Post
date: 2018-11-07T22:12:10.587Z
description: Yazar Kaptan Kral Oldu
image: /img/about-direct-sourcing.jpg
---
10 Haziran Çarşamba, İstanbul - La Rochelle

Sabah on elli uçağı ile Bordeaux'ya uçmak üzere havaalanında kardeşim Bengü’nün kocası Hakkı ile buluştuk. Edinburgh'tan gelecek Murat Güven ile ise Bordeaux havaalanında buluşacağız. Sonunda beklediğimiz gün geldi ve yeni teknemizi teslim almak üzere Les Sables d'Olonne'a gidiyoruz. Eski tekneden çıkan, yeni teknede de ihtiyacımız olacak bir sürü eşya da, yanımıza aldığımız üç büyük bavulda. Neler yok ki; yastıklar,

  tekne ile yolculuğa başlamayacağız. Bu seyahatlerde tüm yapacağımız, teknenin eksiklerini tamamlamak için alışveriş yapmak olacak. Daha sonra Temmuz başında iki kaptan tekneyi güneye, Fransa-İspanya sınırındaki Hondarribia‘ya indirecek. Biz tekneyi oradan alıp, on bir on üç Temmuz arası kendimiz yolculuğa başlamayı planlıyoruz. Planımız yazları her ay bir veya iki hafta gelip, günlük etaplar ile, geze geze, tekneyi dört beş senede Türkiye'ye getirmek. Bu sene Temmuz’dan başlayıp Eylül sonuna kadar dört sefer yapıp, yaz sonunda herhalde Cebelitarık’a yaklaşırız diye düşünüyoruz.

uyku tulumları, çarşaf takımları, havlular, ince ama kuvvetli halatlar, el aletleri, plastik bardaklar, küçük metal kahve fincanları, kötü hava için tulum, anorak, çizme, vs.. Katlanır bir tekne bisikletimiz bile var. Aslı ile ikimizin bagajı, bisiklet hariç, yaklaşık yetmiş beş kilo oldu. Daha evvel Aslı telefon ile THY'ye sorduğunda serbest dedikleri on kilo ağırlığındaki katlanır bisiklet için de ekstra doksan üç lira ödemek zorunda kaldık, ne yapalım atacak halimiz yoktu.

Bu sefer de, yirmi üç Haziran’da Les Sables d'Olonne'a yapacağımız ikinci seyahatte de,

 2

  Bordeaux'ya indiğimizde kapalı bir hava bizi karşıladı, yağmur yağmıyor ama yerler ıslak. Bizden yarım saat önce uçağı inen Murat bizi bekliyordu. Bagajları alıp kiraladığımız arabaya gittik. Zar zor sığabildik. Zafira'nın arkası, camı tam kapatacak kadar doldu, yetmedi arkada oturan Aslı ile Hakkı'nın arasına da bir sürü çanta koyduk, araları duvar gibi oldu. Bordeaux La Rochelle arası yaklaşık yüz doksan kilometre, iki saatte vardık.

On beşinci yüzyıla kadar La Rochelle, Atlantik kıyısında

Fransa'nın, şarap, tuz ve peynir ticareti yapılan en büyük

limanıymış. Rönesans döneminde burada Protestanlık

gelişmiş. La Rochelle, Hugunots denilen Fransız

Protestanlarının merkezi haline gelmiş ve bağımsızlığını

ilan ederek Katolik merkezi hükümet ile çatışmaya

başlamış. İngilizlerin merkezi hükümete karşı La Rochelle'i

desteklemeleri 1627-1629 İngiliz-Fransız savaşına sebep olmuş. La Rochelle, Kardinal

Richelieu'nün on dört ay süren kuşatması sonunda, merkezi hükümete teslim olup tüm ayrıcalıklarını kaybetmiş. İkinci Dünya Savaşı sırasında Almanlar burada bir denizaltı üssü kurmuşlar ve savaş sırasında bir Alman kalesi olan La Rochelle, savaş sonunda geri alınan son şehir olmuş.

 3



 Kalacağımız üç yıldızlı Hotel Atlantik, merkezde, temiz, iddiasız, hoş bir yer. Otele eşyalarımızı bırakıp yürüyerek dolaşmaya çıktık. Akşam yemeği için Aslı'nın saat dokuza yer ayırttığı bir lokantamız var: Le Thiers Temps. Hafif füzyon ama ağır değil, çok tutucu olmadıktan sonra herkese uyabilir yani. Saat beş buçuktan sekize kadar o bar senin, bu bar benim, orada bir bira, burada bir konyak dolaştıktan sonra, saat sekiz on gibi lokantaya vardık. Bence yemek gayet iyiydi. Menüde beş ön, beş de ana yemek ve galiba beş çeşit de tatlı vardı. Dördümüz de hem önden hem de ana yemek olarak farklı şeyler seçince Aslı çok mutlu oldu ve istisnasız hepsinin tadına baktı. Ama eminim aklı sipariş etmediğimiz beşinci tercihlerde kalmıştır. Bu kadar gurmeliğin

yeterli olduğuna karar verip, tatlılarımızı orada yemeyip çıktık. Dışarı çıkmamızla garson kızın peşimizden dışarı fırlaması bir oldu, ben parayı eksik vermişim, rezil olduk. Otele dönerken Hakkı'nın daha evvel gözüne kestirdiği bir dondurmacıda dondurmaları yiyip, otelimize dönüp yattık. Lokantaya giderken yolda önünden geçtiğimiz hal binasına yarın sabah uğrayıp içini görme imkanımız olacak mı acaba?

4
